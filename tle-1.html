<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Signatuuropdracht</title>
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Open+Sans:ital,wght@0,300..800;1,300..800&display=swap"
        rel="stylesheet">
    <link rel="stylesheet" href="css/style.css">
</head>
<body>
    <nav>
        <a href="tle-1.html" data-active>TLE-1</a>
        <a href="tle-2.html">TLE-2</a>
    </nav>
    <header>
        <h1>Signatuuropdracht TLE-1</h1>
    </header>
    <main>
        <h2>Wat wilde ik leren, wat heb ik geleerd en waar heeft dit toe geleid?</h2>
        <h3>Wat wilde ik leren?</h3>
        <p>Ik had voordat de lessen begonnen geen specifieke dingen die ik wilde leren, maar ik was vooral nieuwsgierig over het
        gehele proces bij zowel het onderzoeken als het ontwerpen.</p>
        <h3>Wat heb ik geleerd?</h3>
        <p>
        Tijdens de eerste helft van TLE 1 heb ik geleerd dat je door een fictieve voorspelling van de toekomst kunt nadenken hoe je deze toekomst kunt bereiken of juist voorkomen. Ik heb geleerd hoe je een trendonderzoek doet en hoe je
        hiervan een trend paradox kunt maken, en ik heb geleerd hoe je met genai via een prompt beelden en video’s kunt maken.
        Ook heb ik geleerd hoe ik een hypothese op kan stellen en een user journey map kan maken.</p>
        
        <p>
        Tijdens de tweede helft van TLE 1 heb ik geleerd over de SPRINT methode om te ontwerpen. Ik heb geleerd dat een sprint
        eigenlijk in 5 dagen wordt gedaan, maar we deden tijdens de lessen een verkorte SPRINT van 4 dagen. Ik heb geleerd dat
        een SPRINT uit 5 fasen bestaat (map, sketch, decide, prototype en testen), die in een SPRINT van 5 dagen allemaal een dag krijgen. op school hebben we de eerste twee fasen samengevoegd op één dag. Op deze dag was ik helaas ziek. Ik heb gelukkig wel het boek SPRINT gelezen waardoor ik deze fasen wel begrijp.
        </p>
        <h3>Waar heeft dit toe geleid?</h3>
        <p>
        Dit heeft ertoe geleid dat ik nu weet hoe ik op ideeën kan komen om de toekomst beter te maken, en hoe ik op een snelle manier (in 4 dagen) van een idee naar een getest prototype
        kan komen. Zo gaat er niet te veel tijd, en dus geld verloren als er uit de testfase blijkt dat het concept niet werkt.</p>

        <h2>Mijn ontwikkeling</h2>
        <h3>Hoe heb ik mij ontwikkeld?</h3>
        <p>Ik heb mijzelf veel ontwikkeld tijdens beide delen van TLE 1. Aan het begin van het eerste deel van TLE 1 hield ik me erg op de achtergrond. Dit kwam doordat de rest van het team
        al erg actief meedeed aan discussies en er weinig stiltes waren. Na de eerste retro werd dit aan mij verteld en heb ik geprobeerd om meer op de voorgrond te komen tijdens overleggen. Dit is mij gelukt en hierdoor heb ik meer mijn meningen kunnen uiten in het team. Ik nam mij voor om dit in het tweede deel van TLE 1 door te blijven zetten. Ik heb tijdens mijn ontwikkelingsgesprek de feedback gekregen om de volgende keer dat ik een interview moet doen, dit te doen met iemand die daar goed in is. Ik ben namelijk de les dat ik een interview moest doen ziek geweest.</p>
        
        <p>Tijdens het tweede deel van TLE 1 heb ik na mijn ontwikkelgesprek de feedback gekregen om op de voorgrond te blijven en te kijken of ik de leiding kan nemen binnen het team. De eerste paar dagen had ik hier een klein beetje moeite mee omdat ik het team nog niet goed kende. Voor de rest heb ik heel actief meegedaan in het
        het overleggen. Ik heb tijdens de laatste retro het advies gekregen om te proberen om bij TLE-2 net zo op de voorgrond te blijven. Daarnaast heb ik van mijzelf gemerkt dat ik en anderen in het team vaak afgeleid werden door onze telefoons.
        in mijn boek, SPRINT, staat dat focus erg belangrijk is tijdens het ontwerpen, en dat het daarom
        belangrijk is dat iedereen alle apparaten buiten de ruimte moet laten. Ik vond dit een beetje ver gaan, maar heb met het
        team afgesproken om onze meldingen uit te zetten. Uiteindelijk heeft dit niet geholpen omdat de meldingen
        niet de reden bleek te zijn dat we vaak afgeleid werden door onze telefoons. Ik denk dat ik me over heel TLE 1 dus goed
        heb ontwikkeld op het uiten van mijn meningen binnen het team.</p>
        
        
        
        <h3>Hoe wil ik mij in de toekomst verder ontwikkelen?</h3>
        <p>Ik wil me dus verder ontwikkelen in mijn interview skills door mijn volgende interview te doen met iemand die er al
        verstand van heeft, en mijn communicatie skills verder ontwikkelen door mezelf meer op de voorgrond te blijven houden binnen het team.</p>
        <h2>Mijn voorkeur</h2>
        <p>
        Ik denk dat onderzoeken het beste bij mij past. Dit komt vooral doordat ik het erg leuk vind om zelf projecten te maken.
        Als je zelf een project maakt dan moet je eerst zelf onderzoek doen om je concept te valideren en de vorm van het
        project te bepalen. Als je voor een bedrijf werkt en een project voor een klant wilt maken, dan heeft de klant vaak al
        onderzoek gedaan en de vorm van het project bepaald. Dan hoef je als creative developer alleen nog maar te ontwerpen. Ik vind het ook belangrijk dat technologieën
        die ik ontwikkel geen “net negative” zijn voor de samenleving. In de onderzoeksfase onderzoek je wat de invloed van je
        concept zou zijn op de stakeholders, en dit vind ik daarom extra interessant.</p>
        
        <p>Wat ik niet leuk vind aan de onderzoekende fase is dat ik het vind lijken alsof ik weinig vooruitgang maakt. Ik leer wel veel
        over de doelgroep en over de impact van het concept, maar het voelt voor mij een
        beetje alsof ik het programmeren uitstel. En het programmeren is juist wat ik het leukst vind van het hele
        ontwikkelproces. Tijdens het ontwerpen heb ik juist het gevoel dat ik veel vooruitgang maak.</p>

        <h2>Bronnen</h2>
        <p>Prompt voor de header afbeelding: "genereer een creatieve gedetailleerde illustratie met als onderwerp design sprints. met veel kleur. Het hoeft niet
        realistisch te zijn."</p>
    </main>
</body>
</html>